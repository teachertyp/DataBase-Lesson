# типи даних у mysql
Як уже можна зрозуміти з попередніх лекцій - поля таблиць реляційної бази даних зберігають значення окремої властивості деякого об'єкта предметної області.

Для зменшення кількості помилок, що можуть виникати у процесі наповнення таблиці даними, при створенні бази даних для кожного поля вказується тип даних, що будуть зберігатися у цьому полі.

## Про типи даних і таблиці кодування
Зберігаючи у таблиці ім'я людини, ми будемо використовувати текст, а зберігаючи, наприклад, зріст людини можна подавати його у вигляді дійсного числа 1,8, розуміючи, що зріст людини 1 метр і 80 сантиметрів, а можна подати як ціле число - 180, що означатиме зріст у сантиметрах. Коли ми говоримо про дату народження, її можна записати як 17.04.2000, а можна "17 квітня 2023 року". Ці неоднозначності можуть принести у роботу бази даних багато помилок. 

З іншого боку, враховуючи той факт, що для збереження даних використовується двійкова система кодування, але при цьому довжина цього коду залежить від таблиці кодування, можна сказати, що і об'єм бази даних буде залежати від того чи ми будемо зберігати дату народження як текст чи як число (так, дату можна перетворити на ціле число)

### Дата у вигляді цілого числа:

Якщо дата записана в форматі "**день.місяць.рік**", то можна просто скласти всі числа разом без роздільників. Наприклад, 24 квітня 2023 року можна перекодувати як 24042023.

Якщо дата записана в форматі "місяць/день/рік", то можна знову просто скласти всі числа разом без роздільників. Наприклад, 24 квітня 2023 року можна перекодувати як 04242023.

Якщо дата записана в форматі "рік-місяць-день", то можна використовувати так званий "ISO-формат", де дата записується у форматі "рік-місяць-день" без роздільників. Наприклад, 24 квітня 2023 року можна перекодувати як 20230424.

Ці методи перекодування дати на число працюють для більшості форматів дати, але завжди варто перевіряти конкретний формат дати та правила перекодування, щоб бути впевненим, що отриманий результат є коректним.

### Дата у секундах
Часто у базах даних дату зберігають у вигляді timestamp:

Для перетворення дати на кількість секунд зазвичай використовують таймстемп (англ. timestamp), що представляє собою кількість секунд, що пройшли з 1 січня 1970 року 00:00:00 UTC (або Unix epoch) до заданої дати і часу.

> **Для полегшення контролю і для економії пам'яті під час внесення даних у БД використовують типи даних**

## Типи даних

У більшості баз даних розрізняють наступні типи даних:  
1. Текстові
2. Числові типи
3. Дата і час


Для економії пам'яті, кожен з цих типів складається з кількох підтипів. 

### Текстові дані
|ТИП|Опис|
|---|----|
|VARCHAR(size)|	Містить рядок змінної довжини. Найбільша довжина задається в дужках. Може зберігати до 255 символів. Примітка: Якщо ви покладете туди значення більше за 255, тип буде перетворений на TEXT.|
|TINYTEXT|	Рядок з найбільшою довжиною 255 символів|
|TEXT	 |Зберігає рядок з найдовшою довжиною 65,535 символів|

### Числові типи
|Тип|Опис|
|---|--- |
|TINYINT(size)|	Цілий від -128 до 127 . Від 0 до 255 UNSIGNED[1]. Максимальне число цифр задається в дужках.|
|SMALLINT(size)	|Від -32768 до 32767. Від 0 до 65535 UNSIGNED[1]. Максимальне число цифр задається в дужках.|
|INT(size)|	Від -2147483648 до 2147483647. Від 0 до 4294967295 UNSIGNED[1]. Максимальне число цифр задається в дужках.|
|FLOAT(size,d)|	Число з плаваючою крапкою. Максимальне число цифр задається в параметрі size. Максимальне число цифр після десяткової крапки задається в параметрі d.|
|DOUBLE(size,d)|	Точніше число з плаваючою крапкою. Максимальне число цифр задається в параметрі size. Максимальне число цифр після десяткової крапки задається в параметрі d.|

### Дата і час
|Тип|Опис|
|---|--- |
|DATE()|	Дата. Формат: YYYY-MM-DD Зауваження: Підтримується діапазон від '1000-01-01' до '9999-12-31'|
|DATETIME()|	Формат: YYYY-MM-DD HH:MM:SS Зауваження: Підтримується діапазон від '1000-01-01 00:00:00' до '9999-12-31 23:59:59'|
|TIMESTAMP()|	Значення TIMESTAMP зберігаються як кількість секунд з початку епохи Unix ('1970-01-01 00:00:00' UTC). Формат: YYYY-MM-DD HH:MM:SS[2] Зауваження: Підтримується діапазон від '1970-01-01 00:00:01' UTC до '2038-01-09 03:14:07' UTC|

#### Навіщо стільки типів даних?

Всьому виною економія. Якщо Ми будемо зберігати прізвище людей, то навряд чи у Вас знайдеться людина, чиє ім'я перевищуватиме 50 символів. А отже можемо вказати базі даних, що поле Ім'я буде містити текст довжиною не більше ніж 50 символів.

Якщо нам потрібно зберігати стать людини, то достатньо зберігати текст довжиною у ОДИН символ "ч" чи "ж".

Коли ми говоримо про кількість сторінок у книзі, ми навряд чи підозрюємо, що там буде зберігатися число, що перевищує 32000. Але для бази, що зберігає номери ID-карток, мабуть потрібне поле з більшою місткістю.

Коли ми зберігаємо вартість товару, то ніяк не обійтися без можливості зберігати дійсні числа.

## Завдання

Зробіть копію документу з попереднього завдання, додайте рядок під назвами полів, та вкажіть під назвою кожного поля який тип даних йому варто надати у відповідності до структури Вашої бази даних.
