# про бази даних (урок 1)
Для того, щоб зрозуміти, що означає термін **база даних**, варто пригадати, що означає термін **дані**.

## Що таке ДАНІ?
Під поняттям "дані" варто розуміти деяку інформацію, що збережена на певному носієві даних.
### Носій даних (давнина)
Носій даних - матеріальний об'єкт природного або штучного походження, який здатний містити, зберігати інформацію (дані) і бути готовим до зчитування і передачі даних.

Ще з давніх-давен люди зрозуміли, що накопичений досвід важко втримати в пам'яті, а отже потрібно було якось забезпечити можливість збереження здобутих знань у інший, відмінний від природних здібностей. 

Одними з перших способів зберегти інформацію, були наскельні малюнки. З розвитком мови, а згодом і писемності, інформацію почали зберігати у книгах. І на довгий час, папір став основним носієм даних.
### Носій даних (сучасність)
З розвитком знань про електрику та магнетизм люди навчилися створювати пристрої, що здатні зберігати інформацію намагнічуючи поверхню деяких матеріалів. Так виникла можливість зберігати звукові та відео-дані. (цікаво, а як зберігаються дані на вінілових платівках, а вони зараз повертаються у моду...)

**Можна багато говорити про CD, DVD, Flash, HDD-пристрої, але всі вони призначені для одного - зберігання даних.**

## Дані та інформація - синоніми?
З одного боку, говорячи про дані, ми розуміємо інформацію, але якщо бути точнішим то варто зрозуміти наступне:
Створюючи малюнок за допомогою програми графічного редактора, ми на екрані бачимо те, що малюємо. Але як тільки ми натискаємо кнопку **Зберегти**, наш малюнок записується на носій даних і існує там уже у вигляді файлу. 
І дивлячись на цей файл ми можемо сказати, що це якісь дані, але не можемо відразу вказати, що за інформація зберігається у цьому файлі.

## Даних стає все більше і більше...
Створюючи малюнки, тексти, музику, відео та інші дані, з часом на нашому пристрої збереження накопичується велика кількість файлів. І якщо вони усі будуть зберігатися у одному місці, то не важко зрозуміти, що настане той час, коли серед безлічі даних, важко буде знайти потрібну інформацію.

[Продовження](https://github.com/teachertyp/DataBase-Lesson/blob/main/02.md)